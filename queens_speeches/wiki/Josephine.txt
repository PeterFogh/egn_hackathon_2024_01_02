Hendes Kongelige Højhed Prinsesse Josephine prinsesse til Danmark, komtesse af Monpezat, (født Josephine Sophia Ivalo Mathilda, den 8. januar 2011 på Rigshospitalet i København) er anden datter og fjerde barn af Kong Frederik 10. og Dronning Mary. Prinsesse Josephine er nummer fire i den danske tronfølge og nr. 324b i den britiske tronfølge.[1][2]

Fødsel

Kanonsalut fra Kronborg Slot i anledning af Prinsesse Josephines fødsel 8. januar 2011.
Hun blev født kl. 10.56 – 26 minutter efter sin tvillingebror, Prins Vincent, som begge blev født den 8. januar 2011 på Rigshospitalet i København. Hun målte 46 cm og vejede 2.554 gram ved fødslen.

Dåb og navngivning

Vincent og Josephine i januar 2012
Prinsessen og hendes tvillingebror, Prins Vincent, blev døbt af kongelig konfessionarius Erik Norman Svendsen. den 14. april 2011 i Holmens Kirke, hvor fik navnene Josephine Sophia Ivalo Mathilda.

Fadderne til Prinsesse Josephine blev:[3]

Prinsesse Marie
Hofjægermester og lensgreve Bendt Wedell
Prins Charles de Bourbon
Birgitte Handwerk
Patricia Bailey, Marys søster
Josephine Rechner, en veninde af Mary
Navne
Josephine Oscar d. 1. af Sverige havde en dronning, der hed Josefina. Kejser Napoleons kone hed Josephine. Prinsesse Madeleine af Sverige hedder Josephine som et af sine navne.
Sophia er en del af hendes oldemor Dronning Ingrids navnerække[kilde mangler]
Ivalo er et grønlandsk navn. Hendes tvillingebror har ligeledes et grønlandsk navn. Disse to kongebørn er de første danske kongebørn, der hermed får navne, der hædrer denne del af Rigsfællesskabet. Navnene kan finde vel nok deres ophav i kronprinsens Siriusfærd til Grønland, hvorefter han og senere kronprinsessen har haft et helt særligt forhold til Grønland.
Mathilda kan hentyde til sangen Waltzing Matilda, som mange kender som Australiens uofficielle "nationalmelodi". Dronning Mary har ikke ønsket at bekræfte dette over for australske og tasmanske magasiner og kulørte blade.
Uddannelse
Prinsesse Josephine startede på Tranegårdskolen i Hellerup tirsdag den 15. august 2017, sammen med sin bror prins Vincent.[4] Tvillingerne går dog i hver sin klasse, efter forældrenes vurdering.[5]

Prinsesse Josephine begyndte den 6. januar 2020 på et 12-ugers skoleophold på skolen Lemania-Verbier i Schweiz sammen med sine søskende.[6] [7]Opholdet blev dog afbrudt pga situationen vedr. coronaviruspandemi.[8]

Fra august 2023 starter prinsessen i 6. klasse på Kildegård Privatskole.[9]

Titler, prædikater og æresbevisninger

Prinsesse Josephines monogram.
8. januar 2011 – nu: Hendes Kongelige Højhed Prinsesse Josephine til Danmark, komtesse af Monpezat.
Nationale æresbevisninger
14. januar 2024: Ridder af Elefantordenen (R.E.)[10]
Anetavle
Prinsesse Josephine deler anetavle med sine søskende: Kronprins Christian, Prinsesse Isabella og Prins Vincent.