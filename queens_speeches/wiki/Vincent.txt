Hans Kongelige Højhed Prins Vincent (Vincent Frederik Minik Alexander, født den 8. januar 2011 på Rigshospitalet i København) er anden søn og tredje barn af Kong Frederik 10. og Dronning Mary. Prins Vincent er nummer tre i den danske tronfølge og nr. 324a i den britiske tronfølge.[1][2]

Fødsel

Kanonsalut fra Kronborg Slot i anledning af Prins Vincents fødsel 8. januar 2011.
Prinsen og hans tvillingesøster blev født d. 8 januar 2011. Han blev født kl. 10.30 og 26 minutter senere blev hans tvillingesøster, Prinsesse Josephine, født. Han målte 47 cm og vejede 2674 gram. Hun målte 46 cm og vejede 2.554 gram ved fødslen.

Dåb og navngivning

Vincent og Josephine i januar 2012
Prinsen og hans tvillingesøster Prinsesse Josephine blev døbt den 14. april 2011 i Holmens Kirke. Han og tvillingesøsteren, Prinsesse Josephine, blev døbt af kongelig konfessionarius Erik Norman Svendsen. Han fik navnet Vincent Frederik Minik Alexander.

Prins Vincents faddere var:[3]

John Stuart Donaldson – Dronning Marys bror
Den spanske kronprins Felipe ~ in absentia, da han var forhindret.
Prins Gustav zu Sayn-Wittgenstein-Berleburg
Hofjægermester og greve Michael Ahlefeldt-Laurvig-Bille
Baronesse Helle Reedtz-Thott
Hofdame Caroline Heering
Navngivning
Vincent er et fransk helgennavn for vinavlerne og betyder "den sejrrige". Navnet har ingen tilknytning til det danske kongehus’ historie[4].
Frederik, sandsynligvis efter sin far Kong Frederik 10.. Navnet er yderst populært i det danske kongehus, da det er et kongenavn.
Minik er grønlandsk navn til ære for Grønland og Kong Frederik 10.s kærlighed til landet. Hans tvillingesøster har ligeledes et grønlandsk navn. Disse to kongebørn er de første danske kongebørn, der hermed får navne, der hædrer denne del af Rigsfællesskabet[5].
Alexander var et populært drengenavn, da prinsen blev døbt. Hans fætter, Grev Nikolai, hedder også Alexander. Det er desuden et russisk tsarnavn; blandt andet var Christian IX’s datter, Kejserinde Dagmar, gift med tsar Aleksandr 3. af Rusland[6].
Uddannelse
Prins Vincent startede på Tranegårdskolen i Hellerup tirsdag den 15. august 2017, sammen med sin søster prinsesse Josephine.[7] Tvillingerne går dog i hver sin klasse, efter forældrenes vurdering.[8]

Prins Vincent begyndte den 6. januar 2020 på et 12-ugers skoleophold på skolen Lemania-Verbier i Schweiz sammen med sine søskende.[9][10] Opholdet blev dog afbrudt på grund af coronaviruspandemien.[11]

Titler, prædikater og æresbevisninger

Prins Vincent af Danmarks monogram
8. januar 2011 – nu: Hans Kongelige Højhed Prins Vincent til Danmark, greve af Monpezat.
Nationale æresbevisninger
14. januar 2024: Ridder af Elefantordenen (R.E.)[12]
Anetavle
Prins Vincent deler anetavle med sine søskende: Kronprins Christian, Prinsesse Isabella og Prinsesse Josephine.